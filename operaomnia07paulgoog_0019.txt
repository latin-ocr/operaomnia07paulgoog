XV

Codicis b ut multo minoris pretii et per uarias
uicissitudines ab illorum fonte deriuati scripturas
carptim tantum memoraui, scilicet ubi (quod sane
raro admodum euenit) ¹aut solus genuinam manum
seruauit aut cum editione Baluziana, cui certe
magna ex parte pro fundamento fuisse certum est,
congr-uit· aut denique editionis principis auctoritatem
sane exiguam augere uidebatur.

Instructus igitur his talibus subsidiis criticis (quo-
rum ‘quis scit an adiciant hodiernae crastina summae
di superi’) Saluiani opuscula post insignem Caroli
Halmii operam auctori in editione, qua Monumenta
Germaniae historica (Berolini 187 7) felicissime et,
ut in tali uiro expectari potuit et deb uit, peritissime
auspicatus est, nauatam adornanda suscepi.

Atque si non est quod desperem fore ut aequis
beniuolisque iudicibus opera mea quantulacumque
post tam insignis uiri recensionem ad auctorem ali-
quam multis locis sui similiorem reddendum non
nihil attulisse uidear: ‘totum muneris hoc est’ Aca-
demiae inlustrissimae Vindobonensis, quae subsidia
critica singulari liberalitate . et officiosissime mihi
suppeditauerit, uirorum doctissimorum, quosiam supra
ut optime de studiis hisce meritos laudaui, in primis
uero Guilelmi Hartelii Vindobonensis, qui non
solum in plagulis corrigendis sponte me adiuuare
sed etiam haesitanti dubitanti erranti quo est ingenii
acumine, qua scriptorum ecclesiasticorum familiari-
tate, qua denique propensa in me uoluntate cum
admonitionibus tum emendationibus gratissimis suc-
currere uoluerit.

